<!DOCTYPE html>
<html lang="sv-se">
<head>
<meta charset="UTF-8">
<meta name="generator" content="MinSläkt 4.8">
<meta name="author" content="">
<meta name="keywords" content="Erövraren,Wilhelm I,Falaise, Calvados, Normandie, Frankrike">
<meta name="viewport" content="width=device-width, initial-scale=1">
<link rel="icon" href="icon_logo.png">
<link rel="stylesheet" href="style.css">
<script src="script.js"></script>
<title>Personakt för King Wilhelm I Erövraren, Född omkring 1028 Falaise, Calvados, Normandie, Frankrike</title>
</head>
<body onload='onLoad()'>
<div id="header" class="header"></div>
<div class="scroll_area">
<div class="topic">

<div class="pedigree_link"><a href="a806e4704.html">Antavla</a></div>
<h1>1429209100 King Wilhelm I Erövraren</h1>
<p>Kung av England, Hertig av Normandie. Blev ca 59 år. </p>
<img src="pe9e2571d0.jpg" class="photo" onclick='onClickPhoto(this)' alt="">


<h2>Far:</h2>
<div class="person_table">
<div><div class="icon_ancestor"  ></div><div class="icon_male"  ></div><div><a href="pe9e2571d.html">&nbsp;Robert I &quot;the Magnificent&quot; (1000? - 1035)</a></div></div>
</div>
<p></p>

<h2>Mor:</h2>
<div class="person_table">
<div><div class="icon_ancestor"  ></div><div class="icon_female"></div><div><a href="p08188a32.html">&nbsp;Herleva av Falaise (1003? - 1050?)</a></div></div>
</div>
<p></p>

<h2>Född:</h2>
<p>omkring 1028 Falaise, Calvados, Normandie, Frankrike. <a href='#Source1' title='Wikipedia'>[1]</a></p>

<h2>Död:</h2>
<p>1087 Gervase, Rouen, France. <a href='#Source1' title='Wikipedia'>[1]</a></p>

<hr>
<h1>Barn med <a href='p25b2c0b3.html'>1429209101 Queen Matilda av Flandern (1031? - 1083)</a></h1>

<h2>Barn:</h2>
<div class="person_table">
<div><div class="icon_ancestor"  ></div><div class="icon_male"  ></div><div><a href="p231a81f3.html">&nbsp;Henry I of England (1068 - 1135)</a></div></div>
</div>
<p></p>

<hr>
<h1>Noteringar</h1>
<p>Vilhelm I, främst känd som Vilhelm Erövraren (eng. William the Conqueror, även William the Bastard (&quot;Vilhelm oäktingen&quot;)),[2][a] född omkring 1028 på Château de Falaise,[1] död 9 september 1087 i klostret St Gervaise i Rouen, var den första normandiska kungen av England. Han regerade från 1066 till sin död 1087. Vilhelm härstammade från vikingar och var hertig av Normandie sedan 1035 som Vilhelm II. Hans grepp om herraväldet i Normandie var stabilt runt 1060 och han inledde därefter den normandiska erövringen av England 1066.<br><br>Vilhelm var son till den ogifte Robert I av Normandie och hans älskarinna Herleva. Att han var oäkting och mycket ung när han efterträdde fadern gjorde det till en början svårt för honom att regera. Den normandiska aristokratin förde en hård inbördes kamp dels för att få kontroll över den unge Vilhelm, dels för att skjuta fram sina egna maktpositioner. Vilhelm lyckades 1047 kväsa ett uppror och inledde därmed en konsolidering av sitt hertigdöme, något som inte fullbordades förrän omkring 1060. Genom äktenskapet med Matilda av Flandern på 1050-talet fick han en värdefull allians med grevskapet Flandern. Han utsåg sina anhängare till biskopar och abbotar inom den normandiska kyrkan och kunde därmed stärka sin makt och 1062 tog han även kontrollen över Maine, söder om Normandie.<br><br>Under 1050-talet och tidigt 1060-tal blev Vilhelm en utmanare i kampen om den engelska kronan som då innehades av Edvard Bekännaren, släkting till Vilhelm och utan direkta arvingar. Den mäktiga earlen Harald Godwinson utsågs till efterträdare vid Edvard Bekännarens dödsbädd i januari 1066. Vilhelm menade att Edvard tidigare hade lovat honom kungatiteln och att Harald hade svurit att stödja Vilhelm i detta. Vilhelm samlade en stor flotta och invaderade England i september 1066 och dödade Harald under slaget vid Hastings den 14 oktober 1066. Efter ytterligare stridigheter kröntes Vilhelm till kung i London på juldagen 1066. Han tillsatte år 1067 personer som kunde styra England i hans ställe och återvände sedan till Normandie. Flera uppror utbröt under åren efter erövringen, men alla slogs ner och 1075 hade Vilhelm säkrat sin position i England och kunde tillbringa större delen av sin regeringstid på kontinenten.<br><br>Vilhelms sista år utmärktes av svårigheter med hans besittningar på kontinenten, stridigheter med den äldste sonen och hotet från danernas invasioner av England. Han lät 1086 sammanställa Domesday Book, en kartläggning över alla jordägare i England och deras ägor. Vilhelm avled i september 1087 under ett fälttåg i norra Frankrike och begravdes i Caen. Hans regeringstid kännetecknades av ett omfattande borgbygge, etableringen av en ny normandisk adel i England och en förändring av prästerskapets sammansättning. Han försökte inte foga samman sina olika domäner till ett enat rike utan valde att styra varje del som skilda feodala besittningar. Efter Vilhelms död delades hans områden upp; äldste sonen Robert fick Normandie och den näst äldste Vilhelm II fick England.<br><br><br>Innehåll<br>1 Bakgrund<br>2 Barndom<br>3 Utseende och personlighet<br>4 Hertig av Normandie<br>4.1 Strider om den minderårige hertigen<br>4.2 Maktbefästande<br>4.3 Den normandiska administrationen<br>5 I England och på kontinenten<br>6 Erövringen av England<br>6.1 Haralds förberedelser<br>6.2 Vilhelms förberedelser<br>6.3 Tostigs och Hårdrådes invasion<br>6.4 Slaget vid Hastings<br>6.5 Marsch mot London<br>7 Maktbefästande<br>7.1 Efter kröningen<br>7.2 Engelskt motstånd<br>7.3 Kyrkliga angelägenheter<br>8 Problem i England och på kontinenten<br>8.1 Danska räder och uppror i norr<br>8.2 Earlernas revolt<br>8.3 Problem utomlands och på hemmafronten<br>8.4 De sista åren<br>9 Vilhelm som kung<br>9.1 Förändringar i England gällande borgar, skogar och adel<br>9.2 Administration<br>9.3 Domesday Book<br>10 Död<br>11 Eftermäle<br>12 Anfäder<br>13 Familj och barn<br>14 Anmärkningar<br>15 Referenser<br>15.1 Noter<br>15.2 Tryckta källor<br>16 Externa länkar<br>Bakgrund<br>Vikingar påbörjade sin plundring av det område som kom att bli Normandie i slutet av 700-talet. De första permanenta skandinaviska bosättningarna grundades 911 efter att vikingaledaren Rollo plundrade Paris ett flertal gånger. Den dåvarande franske kungen Karl den enfaldige erbjöd Rollo området kring Rouen för att slippa fortsatta räder. Området kring Rouen skulle sedan bli kärnan av grevskapet Normandie.[3] Normandie kan ha använts som en bas när skandinaviska attacker mot England återupptogs i slutet av 900-talet, vilket skulle ha försämrat relationen mellan England och Normandie.[4] Ethelred den villrådige försökte förbättra relationerna genom att gifta sig med Emma av Normandie, syster till hertig Rickard II.[5]<br><br>De danska räderna mot England fortsatte och Ethelred sökte stöd från Rickard. Efter att Sven Tveskägg 1013 drev Ethelred och hans familj från England gick de i exil i Normandie. Ethelred återvände 1014, efter Sven Tveskäggs död, men möttes av motstånd från Sven Tveskäggs son, Knut den store. Ethelred avled plötsligt 1016 och Knut blev kung av England. Sönerna från Ethelreds äktenskap med Emma, Edvard Bekännaren och Alfred Aetheling, gick åter i exil i Normandie medan modern Emma blev Knuts andra fru 1002.[6]<br><br>Efter Knuts död 1035 togs den engelska kronan över av Harald Harfot, son till Knut och hans första maka Ælfgifu av Northampton, samtidigt som Emmas son Hardeknut blev kung av Danmark; situationen i England var fortsatt instabil. Alfred återvände till England 1036 för att besöka modern och kanske även för att utmana Harald som kung. Enligt en källa så var Godwin, earl av Wessex skyldig till Alfreds död, medan andra lägger skulden på Harald. Emma gick i exil i Flandern tills Hardeknut blev kung efter Haralds död år 1040. Efter Hardaknuts död 1042 blev hans halvbror Edvard Bekännaren kung.[7][b]<br><br>Barndom<br><br>Slottet i Falaise i Calvados i Frankrike. Vilhelm föddes i en byggnad som tidigare stod på denna plats.<br>Vilhelm föddes 1027 eller 1028 i Falaise i Normandie, troligast i slutet av 1027.[1][8][c] Han var enda son till Robert I av Normandie och sonson till Rikard II av Normandie.[d] Hans mor, Herleva, var dotter till Fulbert av Falaise som kan ha varit garvare eller balsamerare.[9] Herleva hörde troligen till hertigens hushåll, men var inte gift med Robert.[2] Hon gifte sig senare med Herluin de Conteville och fick med honom två söner, Odo av Bayeux och Robert, greve av Mortain, samt en till namnet okänd dotter, som gifte sig med William, herre av La Ferté-Macé.[9] En av Herlevas bröder, Walter, tog hand om och stödde Vilhelm när han var minderårig.[9][e] Robert fick även en dotter, Adelaide av Normandie, med en annan frilla.[12]<br><br>Vilhelms far Robert blev hertig av Normandie 6 augusti 1027, då han efterträdde sin äldre bror Rikard III som hade varit hertig fram till föregående år.[1] Robert och Rikard hade varit oeniga om vem som skulle bli hertig och Rikards död kom mycket plötsligt. Robert har anklagats för att ha mördat sin bror i vissa källor, något som är möjligt men som inte går att belägga.[13] Läget i Normandie var oroligt eftersom adelsfamiljerna plundrade kyrkan i regionen och Alan III av Bretagne förklarade krig mot hertigdömet, möjligen som ett försök till erövring. Omkring 1031 hade Robert lyckats samla ihop tillräckligt med stöd från adeln, där några av dessa skulle komma att bli betydande under Vilhelms liv. Bland dem fanns Roberts farbror Robert, ärkebiskopen av Rouen, som ursprungligen var en av hertigens motståndare, Osbern, brorson till Gunnor maka till hertig Rikard I, och greve Gilbert av Brionne, barnbarn till Rikard I.[14] Efter att han tillträdde tronen fortsatte Robert att stödja de engelska prinsarna Edvard Bekännaren och Alfred Aetheling, som fortfarande levde i exil i norra Frankrike.[2]<br><br>Det finns tecken som tyder på att Robert under en kort tid kan ha varit trolovad till en av kung Knuts döttrar, men de gifte sig aldrig. Det är oklart om Vilhelm hade fått ärva hertigdömet om Robert hade haft en legitim son. Det fanns tidigare hertigar som hade varit illegitima och det finns dokument som visar att Vilhelm var Roberts troligaste arvtagare.[2] Hertig Robert beslutade 1034 att bege sig på pilgrimsfärd till Jerusalem. Även om några av hans anhängare försökte övertala honom att inte ge sig av, sammankallade Robert ett råd i januari 1035 och övertygade de normandiska adelsmännen att svära Vilhelm sin trohet som Roberts arvtagare innan han for i väg till Jerusalem.[2][15] Robert avled i början av juli i Nicea på väg tillbaka till Normandie.[15]<br><br>Utseende och personlighet<br>Det finns inget autentiskt porträtt av Vilhelm; de samtida avbildningarna av honom på Bayeuxtapeten och på hans sigill och mynt är enkla framställningar skapade för att visa hans maktställning.[16] Han beskrivs som kraftig och robust, med en guttural röst. Han höll sig frisk upp i hög ålder, även om han med tiden blev tämligen fet.[17] Han var stark nog att spänna bågar som andra inte lyckades spänna och han var mycket uthållig.[16] Gottfrid II menade att det fanns ingen som kunde mäta sig med honom varken som slagskämpe eller som ryttare.[18] Undersökning av Vilhelms lårben, det enda ben som fanns kvar efter att resten av hans kvarlevor förstörts, visar att han var omkring 178 cm lång, vilket var ganska långt på den tiden.[16]<br><br>Han tycks ha haft två informatorer i slutet av 1030-talet och i början av 1040-talet, men hur mycket boklig bildning Vilhelm hade är oklart. Han verkar inte ha varit beskyddare åt några författare, utfärdat några stipendier eller stött någon intellektuell verksamhet.[2] Orderic Vitalis uppger att Vilhelm i slutet av sitt liv försökte lära sig fornengelska, men kunde inte lägga ned den tid som skulle krävas och gav snabbt upp.[19] Vilhelms favoritsysselsättning tycks ha varit jakt. Medeltida författare kritiserade Vilhelm för hans girighet och grymhet, men hans personliga fromhet hyllades ofta.[2]<br><br>Hertig av Normandie<br>Strider om den minderårige hertigen<br><br>Pelare vid platsen för slaget vid Val-ès-Dunes.<br>Vilhelm hade svårt att bli hertig, då både hans illegitimitet och hans ålder talade emot honom; det verkar som han var antingen sju eller åtta år gammal då fadern dog.[20][21][f] Han fick stöd av sin gammelfarbror, ärkebiskop Robert, samt kungen av Frankrike, Henrik I, vilket gjorde att han kunde efterträda sin far som hertig.[24] Stödet till de två engelska prinsarna i exil tyder på att den nye hertigens beskyddare försökte följa faderns principer,[2] men ärkebiskop Roberts död i mars 1037 innebar att en av Vilhelms främsta anhängare försvann och förhållandena i Normandie blev snart kaotiska.[24]<br><br>Anarkin i hertigdömet fortsatte fram till 1047[25] och det var många som försökte ta ansvaret över den unge hertigen och därmed makten. Alan av Bretagne var den som först var förmyndare för hertigen, men han avled någon gång 1039 eller 1040. Gilbert av Brionne tog då över, men han dödades några månader senare liksom en annan av Vilhelms beskyddare, Turchetil.[26] En annan av hertigens beskyddare dödades i början av 1040-talet i Vilhelms kammare medan hertigen sov. Det sägs att Walter, Vilhelms morbror, då och då var tvungen att gömma den unge hertigen i böndernas hus,[27] även om denna berättelse kan vara påhittad av Orderic Vitalis. Historikern Eleanor Searle spekulerar att Vilhelm växte upp tillsammans med de tre kusiner som senare kom att bli betydelsefulla för honom i hans karriär: William FitzOsbern, Roger de Beaumont och Roger av Montgomery.[28] Även om många av de normandiska adelsmännen ägnade sig åt sina egna fejder och strider under den tid Vilhelm var minderårig var det fortfarande så att baronerna erkände honom som hertig och även kyrkan stödde Vilhelm.[29]<br><br>Kung Henrik fortsatte att stödja den unge hertigen,[30] men i slutet av 1046 gick Vilhelms motståndare samman i ett uppror i nedre Normandie, ledda av Guy av Burgund som hade stöd av Nigel, viscount av Cotentin och Ranulf, viscount av Bessin. Enligt berättelser, som delvis kan ha varit påhittade, försökte de kidnappa Vilhelm i Valognes, men han flydde i skydd av mörkret till Henrik.[31] I början av 1047 återvände Henrik och Vilhelm till Normandie och segrade vid slaget vid Val-ès-Dunes nära Caen, även om det inte finns så många detaljer bevarade kring denna strid.[32] Vilhelm av Poitiers hävdade att striden främst vanns tack vare Vilhelm, men tidigare källor menade att kung Henriks mannar och hans ledarskap över dem också spelade en viktig roll.[2] Vilhelm grep åter makten över Normandie och utropade gudsfred, som ett försök att begränsa våld och krig i hertigdömet, genom att begränsa antalet dagar som strid var tillåtet.[33] Slaget vid Val-ès-Dunes räknas visserligen som en vändpunkt när det handlar om Vilhelms kontroll över hertigdömet, men det pågick strider mellan honom och adeln under hela perioden 1047–1054 och några mindre kriser under perioden 1054–1060.[34]<br><br>Maktbefästande<br><br>Bild från Bayeuxtapeten av Vilhelm och hans halvbröder. Vilhelm sitter i mitten, Odo till vänster och Robert till höger.<br>Guy av Burgund drog sig tillbaka till sin borg i Brionne, men Vilhelm belägrade den och lyckades till slut skicka Guy i exil 1050.[35] Gottfrid II, greve av Anjou, hade stärkt sin makt[36] så Vilhelm anslöt sig till kung Henriks fälttåg mot greven, vilket är det sista kända samarbetet mellan de båda. De lyckades erövra ett av ätten Angevins fort, men inget annat.[37] Gottfrid försökte erövra Maine, särskilt efter Hugh IV av Maines död 1051. Ätten Bellême, som höll Bellême på gränsen mellan Maine och Normandie, såväl som forten i Alençon och Domfront, spelade en betydande roll. Bellêmes länsherre var kungen av Frankrike och hertig Vilhelm var länsherre över Alençon, men Gottfrid II var länsherre över Domfront. Ätten Bellême, vars landområden låg strategiskt mellan tre olika länsherrar, lyckades spela ut dem mot varandra och praktiskt taget säkra självständighet för egen del.[36]<br><br>Då Hugh IV av Maine avled ockuperade Gottfrid II Maine, men Vilhelm och kung Henrik lyckades driva ut honom och samtidigt lyckades Vilhelm erövra ätten Bellêmes fort Alençon och Domfront. Därigenom befäste han sin makt som länsherre över ätten Bellême.[38] Dock vände sig kungen emot Vilhelm 1052 och gick samman med Gottfrid II samtidigt som vissa i den normandiska adeln började utmana Vilhelms stärkta maktställning, något som även kungen troligtvis kände sig hotad av.[39] Vilhelm stred mot sina egna adelsmän under 1053,[40] men även mot den nye ärkebiskopen av Rouen, Mauger.[41] I februari 1054 angrep kungen och de normandiska rebellerna hertigdömet från två håll. Henrik ledde anfallet vid Évreux, medan kungens bror Odo, attackerade östra Normandie.[42]<br><br>Vilhelm delade upp sina styrkor i två grupper. Han ledde själv striden mot Henrik. I den andra gruppen fanns några av de som kom att bli hans främsta anhängare, Robert, greve av Eu, Walter Giffard, Roger av Mortemer och William de Warenne. Den andra styrkan besegrade angriparna vid slaget vid Mortemer, vilket gjorde att båda angreppen avstyrdes. Detta ledde även till att Vilhelms kyrkliga anhängare kunde avsätta Mauger som ärkebiskop av Rouen. Slaget vid Mortemer var en viktig vändpunkt för Vilhelm, då hans makt över Normandie kraftigt stärktes[43] även om striderna mot den franska kungen och greven av Anjou fortsatte till 1060.[44] Henrik och Gottfrid försökte 1057 återigen invadera Normandie, men besegrades av Vilhelm i slaget vid Varaville. Detta var sista gången Normandie invaderades under Vilhelms livstid[45] och då kungen och greven båda avled 1060 ökade Vilhelms makt ytterligare.[45]<br><br><br>Vilhelm och Matildas signaturer är de första stora kryssen på Accord of Winchester från 1072.<br>Vilhelms äktenskap med Matilda av Flandern, dotter till Balduin V av Flandern, var gynnsamt för honom. Förbundet mellan de två arrangerades 1049, men påve Leo IX förbjöd dem vid konciliet i Reims i oktober 1049 att gifta sig.[g] Bröllopet ägde, trots detta, rum någon gång i början av 1050-talet,[47] möjligen utan påvens godkännande. Exakt datum är okänt, men det är troligt att det ägde rum 1051 eller 1053, men det är säkert att det skedde före slutet av 1053 eftersom Matilda omnämns som Vilhelms maka i ett dokument daterat i slutet av det året.[48] Enligt en sentida källa som generellt inte betraktas som trovärdig fick de inte påvens godkännande förrän 1059, men eftersom normanderna generellt sett hade en god relation med påven på 1050-talet, och det normandiska prästerskapet kunde besöka Rom 1050 utan problem, så fick de troligtvis godkännandet tidigare.[49] För påvens godkännande grundade de två kloster i Caen ett av Vilhelm och ett av Matilda.[50][h] Äktenskapet stärkte Vilhelms ställning, då Flandern var en av de mäktigaste frankiska territorierna, med band både till det franska kungahuset och till de tyska kejsarna.[49] Samtida författare bedömde att äktenskapet, som gav fyra söner och fem eller sex döttrar, var lyckligt[52] och det finns inga tecken på att han var otrogen mot henne (vilket är ovanligt för en medeltida monark).<br><br>Den normandiska administrationen<br>Det normandiska styret under Vilhelm liknade tidigare hertigars. Det var ett ganska enkelt administrativt system, uppbyggt kring hertigens hushåll.[53] Hertigen reste runt i hertigdömet, godkände stadgor och samlade in pengar.[54]<br><br>Vilhelm hade god kontakt med kyrkan i sitt hertigdöme. Han deltog i kyrkoråd och utsåg flera biskopar, däribland Maurilius som blev ärkebiskop av Rouen.[55] Vilhelm utnämnde sin halvbror Odo till biskop av Bayeux 1049 eller 1050.[2] Han rådfrågade även prästerskapet, däribland Lanfranc, en icke-normand som kom att bli en av Vilhelms främsta kyrkliga rådgivare i slutet av 1040-talet och förblev det under 1050- och 1060-talet. Vilhelm var generös mot kyrkan;[55] mellan 1035 och 1066, grundade den normandiska adeln åtminstone tjugo nya klosterbyggnader, däribland Vilhelms två kloster i Caen.[56]<br><br>I England och på kontinenten<br><br>En scen från Bayeuxtapeten visar hur Vilhelm ger Harald en rustning under Haralds resa till kontinenten 1064.<br>Den barnlösa kung Edvard av England tycks ha valt Vilhelm till sin tronföljare 1051.[57] Anglo-Saxon Chronicle, D-versionen, uppger till och med att Vilhelm besökte England i den senare delen av 1051, kanske för att få tronföljden bekräftad[58] eller så behövde han hjälp på grund av oroligheterna i Normandie.[59] Vilhelm var ättling till Edvards morbror, Rickard II av Normandie.[57] Det är inte troligt att han for på denna resa eftersom han var fullt upptagen med att strida mot Anjou vid denna tid. Oavsett vad Edvard önskade så var Vilhelms anspråk på tronen något som Godwin, earlen av Wessex, motsatte sig. Han tillhörde den allra mäktigaste familjen i England.[58] Edvard hade gift sig med Edith, Godwins dotter 1043, och Godwin verkar ha varit bland de som stått bakom Edvards anspråk på tronen.[60] Omkring 1050 hade dock relationen mellan kungen och earlen försämrats och 1051 gick Godwin och hans familj i exil. Det var vid denna tid som Edvard ska ha erbjudit Vilhelm tronen.[61] Godwin återvände från exilen 1052, med beväpnade styrkor och kungen och earlen kom fram till en överenskommelse och earlen och hans familj fick komma tillbaka till sina ägor. Robert av Jumièges, en normand som Edvard hade utsett till ärkebiskop av Canterbury, ersattes med Stigand, biskop av Winchester.[62] Det finns inga engelska källor som nämner att ärkebiskop Robert skulle uttryckt något löfte om tronföljden och de normandiska källor som nämner det, Vilhelm av Jumièges och Vilhelm av Poitiers, nämner inte när detta skulle ha ägt rum.[59]<br><br>Greve Herbert II av Maine avled 1062 och Vilhelm, som hade trolovat sin äldste son Robert med en av Herberts systrar, gjorde anspråk på Maine genom sin son. Detta bestreds av den lokala adeln, men Vilhelm invaderade området och lyckades säkra det 1064.[63] Vilhelm utsåg en normand till biskop av Le Mans året efter och lät sin son Robert Curthose svära trohet till den nye greven av Anjou, Gottfrid III, greve av Anjou.[64] Vilhelms västra gräns var därigenom säkrad medan hans gräns mot hertigdömet Bretagne var fortfarande inte säker. Vilhelm anföll Bretagne 1064, ett fälttåg som det inte finns så många detaljer kring. Hertig Conan II tvingades därigenom inrikta sig på att försvara Bretagne, snarare än att försöka utvidga sitt territorium. Conans död 1066 säkrade Normandies gränser ytterligare. Fälttåget mot Bretagne ledde även till att Vilhelm fick stöd från några adelsmän därifrån som sedan hjälpte honom då han erövrade England 1066.[65]<br><br>Earl Godwin avled 1053 och hans söner fick ökad makt. Harald Godwinson efterträdde fadern och Tostig Godwinson, blev earl av Northumbria. Gyrth Godwinson blev earl av East Anglia 1057 och Leofwine Godwinson blev earl av Kent någon gång mellan 1055 och 1057.[66] Vissa källor menar att Harald deltog i Vilhelms fälttåg mot Bretagne 1064 och att Harald svor att han skulle stödja Vilhelms anspråk på den engelska kronan då fälttåget var över,[64] men detta nämns inte i några engelska källor och det är oklart om det ägde rum. Det kan ha varit normandisk propaganda i syfte att miskreditera Harald, som blivit Vilhelms främsta utmanare i kampen om att få ärva kronan.[67] Ännu en utmanare till kungamakten dök dock upp: Edvard Landsflyktingen, son till Edmund Järnsida och sonson till Ethelred II, återvände till England 1057. Han avled dock kort efter återkomsten, men hade med sig sin familj, döttrarna Margareta och Cristina samt sonen Edgar the Aetheling.[68][i]<br><br>Northumbria gjorde uppror mot Tostig 1065 och rebellerna valde Morcar, yngre bror till Edwin, earl av Mercia, till earl istället för Tostig. Harald stödde rebellerna och övertalade kungen att ersätta sin bror Tostig med Morcar, kanske i hopp om att få Edwins och Morcars stöd i sina anspråk på kronan. Tostig gick i exil i Flandern tillsammans med sin maka Judith, som var dotter till Balduin IV av Flandern. Kung Edvard var sjuk och avled den 5 januari 1066. Det är oklart vad som skedde på hans dödsbädd. Enligt en berättelse, hämtad från Vita Edwardi, en biografi över Edvard, fanns hans maka Edit, Harald, ärkebiskop Stigand och Robert FitzWimarc vid hans sida och kungen utnämnde Harald till sin efterträdare. De normandiska källorna bestrider inte detta, men menar att Haralds ed och Edvards tidigare löfte inte skulle ändras på dödsbädden. Senare engelska källor uppger att Harald hade valts till kung av Englands prästerskap och adel.[70]<br><br>Erövringen av England<br>Haralds förberedelser<br>Harald kröntes den 6 januari 1066 i Westminster Abbey som Edvard låtit bygga i normandisk stil. Engelska källor menar att det var Ealdred, ärkebiskop av York, som utförde ceremonin medan normandiska källor menar att det var Stigand, som inte godkänts som ärkebiskop av påven, som krönte Harald.[71] Det fanns dock andra som gjorde anspråk på kronan, däribland hans landsflyktiga bror Tostig Godwinson.[72][j] Kung Harald Hårdråde av Norge gjorde också anspråk på kronan som farbror och arvtagare till kung Magnus I av Norge, som omkring 1040 hade slutit en pakt med Hardeknut att om någon av dem skulle dö innan de fick barn skulle de ärva varandra.[76] Harald Godwinson väntade även att Vilhelm av Normandie, som gjorde anspråk på kronan, skulle invadera England och han förberedde sig främst på detta.[72]<br><br>Harolds bror Tostig gjorde attacker längs Englands södra kust i maj 1066 för att undersöka möjligheterna att invadera England. Han landsteg på Isle of Wight med en flotta som han fått av Balduin av Flandern. Han fick dock inget lokalt stöd och räder in i Lincolnshire nära floden Humber misslyckades, så Tostig drog sig tillbaka till Skottland där han stannade en tid.[72] Enligt den normandiska författaren Vilhelm av Jumièges skickade Vilhelm sändebud till kung Harald Godwinson för att påminna honom om hans ed att han skulle stödja Vilhelms anspråk, men det är oklart om detta faktiskt skedde. Harald samlade både armé och flotta för att slå tillbaka de invasionstrupper som Vilhelm förväntades sända. Trupper och skepp placerades ut i engelska kanalen under större delen av sommaren.[72]<br><br>Vilhelms förberedelser<br><br>Scen från Bayeuxtapeten där normander förbereder sig för invasionen av England.<br>Vilhelm av Poitiers beskriver hur hertig Vilhelm sammankallat ett råd, där adelsmännen diskuterade om de skulle ta risken att invadera England eller inte. Även om det förmodligen hölls någon form av formell sammankomst är det föga troligt att någon diskussion ägde rum, eftersom Vilhelm vid denna tid hade makten över sina adelsmän och de som samlats borde ha varit måna om att få en del i det erövringen av England skulle ge.[77] Vilhelm av Poitiers menar även att hertigen fick påve Alexander II:s tillåtelse och ett påvligt baner. Vilhelm av Poitiers hävdar även att hertigen fick stöd av kejsar Henrik och kung Sven II av Danmark, men Henrik var fortfarande minderårig och det är mer troligt att Sven stött Harald, som skulle kunnat stödja honom mot den norska kungen, så dessa uppgifter är osäkra. Även om Alexander gav invasionen sitt godkännande efter den lyckats finns det inga andra källor som visar att det fanns något påvligt stöd innan.[k][78] Händelser som ägde rum efter invasionen, som den botgöring som Vilhelm gjorde och redogörelser från senare påvar, kan dock stödja påståendena att påvens godkännande fanns. Under invasionen styrdes Normandie av Vilhelms maka Matilda av Flandern.[2]<br><br>Under sommaren samlade Vilhelm sin armé och en invasionsflotta i Normandie. Även om Vilhelm av Jumièges påståenden om att hertigens flotta bestod av 3 000 skepp är klart överdrivna, så var den troligtvis stor och byggdes till största delen från grunden. Vilhelm av Poitiers och Vilhelm av Jumièges är oeniga om var flottan byggdes upp. Vilhelm av Poitiers menar att den byggdes vid floden Dives mynning medan Vilhelm av Jumièges hävdar att den byggdes vid Saint-Valery-sur-Somme, men de är eniga om att den slutligen avseglade från Valery-sur-Somme. Förutom trupper från Vilhelms områden Normandie och Maine fanns även stora grupper av legosoldater, allierade och frivilliga från Bretagne, nordöstra Frankrike och Flandern ombord, liksom mindre grupper från andra delar av Europa. De var redo att avsegla i början av augusti, men vindförhållandena gjorde att de stannade i Normandie till slutet av september. Det fanns nog även andra orsaker till att Vilhelm avvaktade. Han fick rapporter om att Harald hade trupper längs kusten under sommaren, så Vilhelm hade skäl att avvakta.[78] När skördesäsongen började den 8 september upplöste Harald sin armé.[79]<br><br>Tostigs och Hårdrådes invasion<br><br>Platsen där slaget vid Stamford Bridge ägde rum.<br>Haralds bror Tostig och Harald Hårdråde invaderade Northumbria i september 1066 och besegrade Morcars och Edwins trupper vid slaget vid Fulford i närheten av York. Kung Harald fick höra talas om detta och marscherade norrut, besegrade angriparna och dödade Tostig och Hårdråde den 25 september vid slaget vid Stamford Bridge.[76] Den normandiska flottan satte segel två dagar senare och landsteg vid Pevensey Bay den 28 september. Vilhelm begav sig sedan till Hastings, en bit österut, där han byggde en borg som bas. På denna plats väntade han på att Harald skulle återvända söderut. Vilhelm ville inte ta sig alltför långt från kusten, för att inte riskera att tappa kontakten med Normandie.[79]<br><br>Slaget vid Hastings<br>Huvudartikel: Slaget vid Hastings<br>Efter att ha besegrat Harald Hårdråde och Tostig lämnade Harald en stor del av sin här i norr, däribland Morcar och Edwin av Mercia, och begav sig söderut för att ta sig an den normandiska invasionen som hotade där.[79] Under resan söderut fick han förmodligen reda på var Vilhelm hade landstigit. Han stannade i London i ungefär en vecka innan han gav sig av mot Hastings. Harald försökte att överraska normanderna, men Vilhelm hade spejare ute som rapporterade till honom att de engelska trupperna hade anlänt till området. Exakt vad som hände innan slaget är oklart, då källorna motsäger varandra, men de är eniga om att Vilhelm ledde sina styrkor från sin borg mot fienden.[80] Harald hade intagit en försvarsposition uppe på Senlac Hill (nuvarande Battle, East Sussex), en knapp mil från Vilhelms borg i Hastings.[81]<br><br>Slaget inleddes omkring klockan 9 på morgonen den 14 oktober och pågick hela dagen. Man känner till vad som hände i stora drag, men källorna motsäger varandra när det gäller specifika händelser.[82] Det var ungefär lika många stridande på båda sidor, men Vilhelm hade både kavalleri och infanteri, däribland många bågskyttar medan Harald endast hade fotsoldater och få, eller inga, bågskyttar.[83] De engelska soldaterna formerade sig som en sköldmur längs åsen och var till en början så framgångsrika att Vilhelms trupper slogs tillbaka och gjorde stora förluster. Vilhelms bretonska trupper drabbades av panik och flydde och blev då jagade av de engelska trupperna. Dessa engelska trupperna hanns dock upp av det normandiska kavalleriet och slogs ned. Det gick rykten bland de normandiska trupperna om att Vilhelm hade dödats då bretonska trupperna flydde, men han lyckades samla sina trupper. Normanderna låtsades att de drog sig tillbaka, vilket fick engelsmännen att jaga dem, vilket ledde till att det normandiska kavalleriet kunde slå ned dem.[84] Källorna är oeniga om vad som skedde under eftermiddagen. Den avgörande händelsen var Haralds död, men hur han dog är oklart. Vilhelm av Jumièges hävdade att Harald dödades av Vilhelm. På Bayeuxtapeten avbildas Harald med en pil i ögat, men det kan bero på att den ändrats senare för att stämma med de berättelser från 1100-talet som beskriver hur Harald dödades av en pil genom huvudet.[85] Haralds lik identifierades dagen efter slaget antingen genom den rustning han burit eller genom kännetecken på kroppen. De döda engelska soldaterna, däribland några av hans bröder och hans hird, lämnades på slagfältet. Gytha, Haralds mor, ska ha erbjudit Vilhelm sin sons vikt i guld i u</p>

<hr>
<h1>Personhistoria</h1>
<div class="table">
<div>
<div><strong>Årtal</strong></div>
<div><strong>Ålder</strong></div>
<div><strong>Händelse</strong></div>
</div>
<div>
<div>1028?</div>
<div></div>
<div>Födelse omkring 1028 Falaise, Calvados, Normandie, Frankrike <a href='#Source1' title='Wikipedia'>[1]</a></div>
</div>
<div>
<div>1031?</div>
<div></div>
<div>Partnern <a href='p25b2c0b3.html'>1429209101 Queen Matilda av Flandern</a> föds omkring 1031 Brygge, Belgien <a href='#Source1' title='Wikipedia'>[1]</a></div>
</div>
<div>
<div>1035</div>
<div></div>
<div>Fadern <a href='pe9e2571d.html'>2858418200 Duke Robert I &quot;the Magnificent&quot;</a> dör 1035 Nikaia, Turkiet <a href='#Source1' title='Wikipedia'>[1]</a></div>
</div>
<div>
<div>1050?</div>
<div></div>
<div>Modern <a href='p08188a32.html'>2858418201 Hertiginna Herleva av Falaise</a> dör omkring 1050 Normandy, France <a href='#Source1' title='Wikipedia'>[1]</a></div>
</div>
<div>
<div>1068</div>
<div></div>
<div>Sonen <a href='p231a81f3.html'>714604550 King Henry I of England</a> föds 1068 England <a href='#Source1' title='Wikipedia'>[1]</a></div>
</div>
<div>
<div>1083</div>
<div></div>
<div>Partnern <a href='p25b2c0b3.html'>1429209101 Queen Matilda av Flandern</a> dör 1083 Caen, France <a href='#Source1' title='Wikipedia'>[1]</a></div>
</div>
<div>
<div>&gt;1083</div>
<div></div>
<div>Barnbarnet <a href='p085af451.html'>357302275 Queen Elisabeth Fitzroy (Henrysdotter)</a> föds mellan 1083 och 1095 Talby, Yorkshire, England <a href='#Source2' title='Sissel Blom'>[2]</a></div>
</div>
<div>
<div>1087</div>
<div></div>
<div>Död 1087 Gervase, Rouen, France <a href='#Source1' title='Wikipedia'>[1]</a></div>
</div>
</div>

<hr>
<h1>Källor</h1>
<div class="table">
<div>
<div id="Source1">[1]</div>
<div>Wikipedia</div>
</div>
<div><div>&nbsp;</div><div>&nbsp;</div></div>
<div>
<div id="Source2">[2]</div>
<div>Sissel Blom</div>
</div>
</div>

<div class="footer">
Skapad av MinSläkt 4.8, Programmet tillhör: Göran Barck
</div>
</div>
</div>
</body>
</html>
